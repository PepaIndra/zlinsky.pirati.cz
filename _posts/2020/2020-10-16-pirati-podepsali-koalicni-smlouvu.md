---
layout: post
category: CLANKY
title: 'Piráti podepsali Smlouvu o koaliční spolupráci v Zastupitelstvu Zlínského kraje pro volební období 2020–2024'
date: 2020-10-16
author: Jaromír Horký
authorId: jaromir.horky
image: posts/koalice.jpg
tags: 
- zlinsky-kraj
- hana-ancincova
- zuzana-fiserova
- krajske-volby
---
Přesně 14 dní po volbách podepsali zástupci vznikající krajské koalice Smlouvu o koaliční spolupráci v Zastupitelstvu Zlínského kraje pro volební období 2020-2024. Piráti obsadí místo 1. statutárního náměstka a další dvě místa v radě, z toho bude jedno neuvolněné.

Za Piráty dokument podepsal předseda Krajského sdružení Pirátů Vratislav Krejčíř, a lídryně Pirátů Hana Ančincová.

*„Chci poděkovat za vstřícný a konstruktivní přístup všech účastníků jednání o vznikající koalici. Pevně věřím, že tento způsob spolupráce přeneseme do práce v zastupitelstvu a radě. Jsem plná nadějí, že se nám podaří změnit budoucnost Zlínského kraje,“* uvedla po podpisu budoucí 1. náměstkyně hejtmana Hana Ančincová.

*„Čeká nás spousta práce a to ještě obzvláště v době celosvětové pandemie. Musíme pomoci středním školám se zajištěním distanční výuky a také se chceme zaměřit na nové a zajímavé projekty z našeho programu. Kulturu zase chceme v našem kraji pozvednout, aby se nám tady všem dobře žilo a kraj žil také,“* uvedla Zuzana Fišerová, která by měla mít v gesci školství a kulturu.

Hana Ančincová bude mít na starosti jako 1. náměstkyně oblast životního prostředí a zemědělství, rozvoj venkova a sociální oblast. Zuzana Fišerová se jako uvolněná radní bude věnovat oblasti školství a kultury a neuvolněný radní Jiří Jaroš bude řešit především problematiku digitalizace a sportu.

---
layout: post
category: CLANKY
title: 'Poslanecké okénko: Zářijová sněmovna očima Františka Elfmarka'
date: 2020-10-01
author: František Elfmark
authorId: frantisek.elfmark
image: posts/poslaneckeokenko.jpg
tags: 
- zlinsky-kraj
- snemovna
- frantisek-elfmark
---
Po prázdninách se poslanecká sněmovna vracela zpět ke svému normálnímu fungování. Během volna jsem se opět věnoval především odpadovému balíčku, protože hned zkraje září proběhl Výbor pro životní prostředí, konečně za účasti veřejnosti. Projednávali jsme zákon o obalech, diskutovali o opatřeních ke zmírnění dopadů sucha a nedostatku vody a také o nové evropské legislativě v oblasti oběhového hospodářství či biodiverzity. Debatováno toho bylo mnohem více, k přečtení [zde](https://www.frantisekelfmark.cz/poslanecky-vybor-pro-zivotni-prostredi-se-po-prazdninach-vratil-k-odpadove-legislative-a-boji-proti-suchu/){:target="_blank"}.

Víte, jakou práci odvedli Piráti na radnicích? Naše první kniha [„Česko insPIRATIvní“](https://www.frantisekelfmark.cz/prace-dnes-jsme-slavnostne-pokrtili-nasi-prvni-knihu-cesko-inspirativni/){:target="_blank"},kterou jsme slavnostně pokřtili v pražské centrále, není o vzdušných zámcích, ale o tom, co jsme skutečně pomohli změnit k lepšímu v celé republice.

Následoval velmi náročný týden, v němž se nám společně s kolegou poslancem Honzou Pošvářem a dalšími, podařilo ve třetím čtení protlačit pozměňovací návrh, který [zakazuje klecový chov slepic od roku 2027](https://www.frantisekelfmark.cz/prace-snemovna-podporila-zakaz-klecoveho-chovu-slepic/){:target="_blank"}. Poslanci schválili také zákaz drezury volně žijících zvířat v cirkusech. Děkuji Honzovi za to, že se tématu intenzivně věnoval.

Na konci září proběhlo také dlouho očekávané třetí čtení zákonů oběhového balíčku. Schválen byl zákaz skládkování posunutý až na rok 2030, což považuji za naprosto zbytečný odklad. Celkově jsou všechny 4 zákony nepříliš ambiciózní a neřeší některé důležité aspekty oběhového a odpadového hospodářství, které jsme se snažili prosadit pomocí pozměňovacích návrhů, např. povinný monitoring a online evidenci skládek či potřebné změny v zákoně o DPH. Více o průběhu třetího čtení [tady](https://www.frantisekelfmark.cz/prace-snemovna-odmitla-piratske-navrhy-na-rychlejsi-konec-skladkovani-nova-obehova-legislativa-je-malo-ambiciozni/){:target="_blank"}.

Od října chystám na blogu novou sekci VLOG. Kromě psaní budu v měsíčních intervalech natáčet i videa, s jejichž pomocí Vás chci upozornit na zajímavá témata. Na novou virální, vlogerskou etapu se už moc těším.

Rovněž chci pokračovat v projektu “Slovácko třídí”, kde ukazuji malým dětem, jak třídít odpad. Povědomí dětí o možnostech třídění je po třech letech, co objíždím školky po celém Uherskohradišťsku, lepší. Moje oblíbené přísloví říká: “Co se v mládí naučíš, ve stáří jako když najdeš.” Také jste doma slýchávali tuhle lidovou moudrost? Proto v této aktivitě nepolevím, a budu v ní i nadále pokračovat, pakliže mi to omezení kvůli koronaviru dovolí.

Vážení občané, přátelé, blíží se volby a tak mi dovolte připomenout, že v našem kraji je spousta pracovitých a šikovných lidí. Jsem moc rád, že někteří z nich se s Piráty rozhodli jít na dlouhou a složitou politickou cestu. Věřím, že letos v krajských volbách díky Vašim hlasům výrazně uspějeme a za to Vám patří velké DÍKY! Mým posláním je podporovat vzešlé krajské podněty a úkoly, a přenášet je dále do sněmovny.

Buďme k sobě více tolerantní a vstřícní nejen v této nelehké době. A především se nebojte, milí spoluobčané, angažovat a říct svůj názor. Každý názor je pro nás důležitý! Dejte šanci Pirátům, stejně jako jsem jim před lety dal já.


Přeji Všem krásný barevný podzim! Můžete sledovat můj blog [frantisekelfmark.cz](https://www.frantisekelfmark.cz/){:target="_blank"} a [Facebookový profil](https://www.facebook.com/FrantisekElfmark.DiS/){:target="_blank"}.

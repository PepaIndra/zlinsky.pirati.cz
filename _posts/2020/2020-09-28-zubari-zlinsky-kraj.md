---
layout: post
category: CLANKY
title: '„Nebereme. Máme plno,” aneb pohled na dnešní situci se zubaři v kraji'
date: 2020-09-28
author: Hana Ančincová
authorId: hana.ancincova
image: posts/zubari.jpg
tags: 
- zlinsky-kraj
- krajske-volby
- zdravotnictvi
- hana-ancincova
important: true
---

„Nebereme. Máme plno”. Tuto větu slyší většina lidí, co hledá zubaře. Je zubařů v České republice nedostatek? Asi Vás to překvapí, ale dle statistik je Česká republika jednou ze zemí s nejvyšším počtem zubních lékařů na množství obyvatel v Evropě. Problémem je ale hlavně nerovnoměrné rozložení zubařů. V Praze například pracuje 40 % z celkového počtu zubařů a venkov mladé absolventy tohoto oboru příliš netáhne. Řešením je zajistit takové podmínky pro začínající zubaře, aby pro ně možnost pracovat mimo města byla lákavá. 

Pokud nemůžete sehnat zubaře, můžete se obrátit na svou pojišťovnu. Ta by vám měla zajistit nebo doporučit lékaře. Jestli se vás ale zubař ujme, je jen na něm.

### Co je tedy našim cílem?

-> Prevence je základ. Když se budeme starat pečlivě o své zuby, návštěva zubaře zůstane pouze u preventivních prohlídek. Spolu s resortem školství chceme nastartovat edukativní preventivní programy pro žáky na základních školách. 

-> Nalákáme zubaře na venkov. Zdravotní péče musí být dostupná všem. Vytvoříme proto takové podmínky pro mladé zubní lékaře, aby pro ně práce na venkově byla lákavá. Tyto podmínky chceme zajistit pomocí různých investičních pobídek, dostupného bydlení, startovacích půjček a podobně. Navíc i zdravotní pojišťovny by mohly pomoci s tím, aby se zubaři nekoncentrovali jen do velkých měst. Je to na vzájemné spolupráci měst, kraje, státu a pojišťoven.

Máme šanci změnit budoucnost zdravotnictví v našem kraji, přijďte k volbám!


---
layout: post
category: CLANKY
title: 'Hana Ančincová: Máme poslední šanci změnit budoucnost'
date: 2020-09-30
author: Jaromír Horký
authorId: jaromir.horky
image: posts/tiskovkahanka.jpg
tags: 
- zlinsky-kraj
- krajske-volby
- hana-ancincova
important: true
---
Pár dní před volbami vám přinášíme rozhovor s Hanou Ančincovou, kandidátkou na hejtmanku Zlínského kraje. Položili jsme ji nejdůležitější otázky a také jsme ji předložili pár komentářů z internetových diskuzí. Přečtěte si celý rozhovor!

**Jsi kandidátkou na hejtmanku Zlínského kraje, co tě k tomu přimělo?**

Dostala jsem se do fáze, kdy už nebylo možné řešit věci formou občanského aktivismu, nýbrž cestou politickou. Do krajských voleb vstupuji zejména z toho důvodu, že nejsem spokojená se současným směrováním. Zlínskému kraji dám potřebou péči a kraj budu řídit tak, jak si zaslouží, nikoliv jak se děje nyní. Nemůžu už ignorovat kroky vládnoucí koalice, zkrátka vím, že nadávat nestačí a pro změnu musím něco udělat a já věřím, že my jsme ta změna, kterou Zlínský kraj potřebuje. 

**Na internetu jsem zaznamenal, že ti lidé občas píšou, že je tvým handicapem tvůj věk a tvé pohlaví, jak se na to díváš ty?**

Já jsem pro co nejširší věkové obsazení a názorovou pluralitu. Jsou to jen ojedinělé hlasy, naopak se setkávám spíše s velmi pozitivními ohlasy. Ženy jsou v politice potřeba, ostatně i v Olomouckém a Moravskoslezském kraji, ale i na Vysočině je pirátskou jedničkou žena. Naši političtí konkurenti často řeší, že jsme mladí a nemůžeme řešit například sociální oblast. Myslím si však, že toto tvrzení je velmi krátkozraké. Já sama se velmi intenzivně, a hlavně aktivně věnuji sociální a zdravotní oblasti, která bude díky demografickému vývoji stále aktuálnějším tématem v naší společnosti. Posuzovat tedy pouze náš věk je spíše argumentační faul. Jsou za námi vidět výsledky, a to naše konkurenty trápí nejvíce.  
A jestli jsem mladá? Myslím, že ani ne, ale děkuji za kompliment. (smích).

**Proč jsou podzimní krajské volby důležité, možná nejdůležitější za poslední desítky let?**

Samotné krajské volby budou troufám si tvrdit referendem o nové krajské nemocnici a nejen to! Tyto krajské volby hodně napoví o rozložení sil před do Poslanecké sněmovny.  My víme, že nyní máme jedinečnou šanci změnit budoucnost, ne jenom krajského zdravotnictví, ale budoucnosti celého kraje! Mrzí mě však, že kvůli neustálé komunikaci stavby nové nemocnice se nedostává na další potřebné oblasti – typicky na vyřešení nefunkční dopravní sítě, zajištění důstojného stáří občanů nebo řešení sucha. To je určitě špatně

**Co nabízíte svým voličům, jak je chcete přesvědčit, aby dali Pirátům šanci?**

Pracovitostí, do voleb nejdeme už jako nováčci, máme za sebou několik let poctivé práce, zkušenosti z komunální i sněmovní úrovni, které můžeme nyní uplatnit na kraji a konečně posunout náš kraj dál. Jsme jedna z mála stran, která intenzivně spolupracuje napříč všemi politickými segmenty, to dokazuje například naše aktivní zapojení na všech úrovních proti těžbě šterkopísku na UherskoOstrožsku. Budu se opakovat, ale naší prioritou je kvalitní a rovnoměrně rozložená zdravotní péče v celém kraji i s akcentem na sociální péči. Také propojená silniční síť, aby vymizela místa s nízkou dopravní obslužností. Vzhledem k obrovskému suchu, které úzce souvisí s bleskovými povodněmi věnujeme takové velkou pozornost otázkám životního prostředí. Já sama se věnuji podrobně péči o přírodní památky a opatřením vedoucím k zadržování vody v krajině. Také chceme, ať na úřadu obíhají data, ne občané. Moderní technologie jsou tu přece od toho, aby lidem usnadnily život.

**Co bys vzkázala občanům a našim voličům na závěr?**

Nastala pro nás jedinečná příležitost, kdy můžeme změnit směřování našeho kraje. V těchto volbách můžete rozhodnout o jeho budoucnosti nejen pro sebe, ale také pro vaše děti. Jsou před námi velmi velká rozhodnutí, která mohou náš kraj poznamenat na několik desetiletí. My máme koncepci, jak náš kraj nasměrovat správným směrem, víme že to chce změnu!

---


---
layout: post
category: CLANKY
title: 'Jak to bylo ve skutečnosti? Aneb vyjednávání Pirátů o nové krajské koalici'
date: 2020-10-08
author: Jaromír Horký
authorId: jaromir.horky
image: posts/vyjednavanijak.jpg
tags: 
- zlinsky-kraj
- krajske-volby
---
Chápeme, že se éterem začalo šířit hodně názorů na právě podepsané memorandum o vzniku nové koalice ANO+Piráti+ODS+ČSSD. Nechceme, abyste si udělali obrázek jen na základě mediálních vyjádření jiných stran, proto bychom zde rádi uvedli několik informací, které včera dostatečně nezazněly nebo byly intepretovány jinak, než byla skutečnost.

Není pravda, že by hnutí STAN odmítlo nabídku od ANO, což nám následně potvrdili jak občanští demokraté, tak hnutí ANO. Hnutí STAN mělo lhůtu do středy do 18.00, stejně jako Piráti, kteří měli lhůtu jen do 12.00. Na schůzce, kde jsme hovořili o případném trojbloku se jednalo o případné koalici s ANO+trojblok, neboť ze strany KDU jednání probíhala velmi vlažně a bohužel do poslední chvíle KDU-ČSL nevyvrátila ani dotaz, zda se Jiří Čunek nakonec neobjeví v koalici jako radní. Jinými slovy hnutí STAN bylo ochotno jít jak do koalice ANO+STAN+Piráti+ODS, tak do případné koalice s ANO bez Pirátů. Proč to později popřeli, ví asi jen oni sami. 

Asi nejblíže popisuje časovou osu jednání [článek ve Zlínském deníku](https://zlinsky.denik.cz/zpravy_region/ano-pirati-ods-a-cssd-nova-koalice-ve-zlinskem-kraji-je-na-spadnuti-20201007.html){:target="_blank"}, který jako jeden z mála popisuje i rezervovaný postoj ODS vůči případné koalici s KDU-ČSL,  a také pravdivě píše o tom, že poprvé, kdy lidovci deklarovali souhlas s požadavkem, aby Jiří Čunek nefiguroval v radě, byla **středa dopoledne**, tedy až poté, kdy už Piráti potvrdili souhlas s koalicí v podobě ANO+ODS+Piráti+ČSSD. 

Doporučujeme všem stranám, aby zavedli transparentní evidenci schůzek, jako mají Piráti, a pak bude nad slunce jasné, kdy kdo dostal jakou nabídku, kdo ji odmítl a kdo ne. Nebudeme muset čelit přestřelkám v médiích a na sociálních sítích a vyvracet zavádějící informace.

Ostatně podívejte se, jak probíhala schůzka s ODS a hnutím STAN Odkaz na schůzku Piráti, STAN ODS: [https://evidence.pirati.cz/report/4692/](https://evidence.pirati.cz/report/4692/){:target="_blank"}

Nyní zastupitelský klub pokorně předstoupí před krajské fórum s žádostí o schválení návrhu této koalice. Můžeme vám slíbit, že kraj budeme vést transparentně, na základě expertních názorů a s dohledem veřejnosti. Pro Piráty je naprosto zásadní moci realizovat svůj předvolební program, splnit to, co jsme voličům slíbili. Otevřít kraj lidem, pustit k práci experty, řídit kraj odpovědně, transparentně a ve prospěch občanů. V nové koalici nepolevíme a budeme odpovědně hlídat, aby tyto naše hodnoty byly naplněny.

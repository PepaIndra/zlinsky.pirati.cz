---
layout: post
category: CLANKY
title: 'Piráti ve druhém kole senátních voleb podpoří Tomáše Goláně'
date: 2020-10-05
author: Jaromír Horký
authorId: jaromir.horky
image: posts/tomasgolanzlin.jpg
tags: 
- zlinsky-kraj
- zlin
- hana-ancincova
- jiri-jaros
- tomas-golan
- senat
---
Krajské fórum Pirátů Zlínského kraje ve veřejných primárních volbách podpořilo 88 %  stávajícího senátora Tomáše Goláně. Mezi jeho největší počiny patří snaha o zrušení EET či aktuální pokus o vyvolání referenda o stavbě nové krajské nemocnice ve Zlíně. Již v loňském roce Piráti podpořili v druhém kole senátních voleb daňového poradce Tomáše Goláně, tato vzájemná spolupráce tak po vyhraném prvním kole pokračuje i v druhém.

*„Už jenom obrovská důvěra, kterou se podařilo Tomáši Goláňovi získat, svědčí o jeho kvalitách i o dobré práci, kterou dosud v Senátu odvádí. Věřím, že spolupráce s panem Goláňem a našimi poslanci či senátory se bude dále prohlubovat a společně budou dosahovat skvělých výsledků,”* hodnotí zlínský radní a místopředseda krajského sdružení Pirátů ve Zlínském kraji Jiří Jaroš.

Piráti by na oplátku měli očekávat podporu v krajských volbách, které se budou konat na podzim souběžně s těmi senátorskými. *„Těším se na spolupráci nejen  na krajské úrovni. S panem Goláněm máme společný náhled na mnohá témata a těším se na jeho odborný vhled do našich krajských expertních týmů,”* říká nově zvolená krajská zastupitelka a lídryně Pirátů Hana Ančincová.

Druhé kolo senátních voleb se uskuteční 9. a 10. října.

---
layout: post
category: CLANKY
title: 'Piráti v boji o senátorské křeslo podporují ředitele uherskohradišťské nemocnice Petra Sládka'
date: 2020-09-30
author: Jaromír Horký
authorId: jaromir.horky
image: posts/petrsladek.jpg
tags: 
- zlinsky-kraj
- senat
- frantisek-elfmark
- hana-ancincova
- petr-sladek
important: true
---

Piráti, kteří si podle aktuálního průzkumu veřejného mínění drží u lidí druhé místo v oblíbenosti, zahájili oficiálně kampaň pro krajské volby začátkem září. Volební TOURbus brázdil malebná města našeho regionu s lídryní Hanou Ančincovou a dalšími kandidáty.

*„Jsem ráda, jak nás lidé vítali a jak nás podporují, věřím, že nám u voleb dají šanci změnit budoucnost,”* sdělila kandidátka na hejtmanku Hana Ančincová.
 
Co se bitvy o Senát týče, o podporu krajské Pirátské strany požádal nestraník a dlouholetý ředitel Uherskohradišťské nemocnice. *„Podle mě reprezentuje pan Sládek demokratické hodnoty. Je to kandidát s vysokým morálním kreditem a bohatými manažerskými zkušenostmi. Lidé jako on jsou v dnešní době v politice potřeba více než kdykoli předtím. Jsem si jistý, že v Senátu bude mít možnost ve své práci pokračovat a měnit nejen zdravotnictví k lepšímu. Navíc ve dvou se to lépe táhne, zní známé pořekadlo, takže předpokládám že naše spolupráce poslance a senátora by pro náš region byla přínosná,”* uvedl pirátský poslanec František Elfmark.

Jak uvedl dvaapadesátiletý kandidát ve svých prezentačních materiálech, v horní komoře Parlamentu by chtěl ovlivňovat tvorbu zákonů tak, aby nám všem byly ku prospěchu a nekomplikovaly život. V případě zvolení má tři priority: zdravotnictví, sociální péči a udržení zaměstnanosti.

Petr Sládek se narodil v Uh. Hradišti, kde také v 90.letech začal na ORL oddělení, kde později působil jako zástupce primáře. Po krátké pauze, během které si otevřel vlastní ambulanci, se do nemocnice v roce 2013 vrátili na pozici ředitele, kde je doposud. Chvíli také působil v zastupitelstvu Uh. Hradiště. 

**Volby do Senátu České republiky proběhnou již v pátek a v sobotu 2. a 3. října 2020.** 

---
layout: post
category: CLANKY
title: 'Ochrana zdraví a životního prostředí není ani hradišťským Pirátům lhostejná'
date: 2020-10-08
author: František Elfmark
authorId: frantisek.elfmark
image: posts/spalovnauh.JPG
tags: 
- uherske-hradiste
- frantisek-elfmark
- jaroslav-sevcik
important: true
---

V poslanecké kanceláři jsme dnes přivítali iniciátory petice Čisté Hradiště Jakuba Gróse a Františka Pechu. Cílem setkání bylo posunout dál jejich iniciativu výběru tepelného zdroje v místní teplárně CTZ, kterou z 49% vlastní i město Uherské Hradiště. Kromě mě se s nimi ještě setkal i kolega zastupitel Jaroslav Ševčík.

Petice na podporu náhrady uhlí za zemní plyn podepsalo 2 727 lidí. Obyvatelé tak vyslali jasný signál, že chtějí stávající uhelný prach vyměnit za zemní plyn a zároveň také odmítají spalovnu nebo bioplynovou stanici. Osmdesát procent podpisů je od lidí s adresou trvalého pobytu v Uherském Hradišti, ostatní jsou z okolních obcí.

Jaké palivo nakonec nahradí hnědouhelný prach? To  je zatím ve hvězdách. Kdyby záleželo jen na lidech, vyhraje zemní plyn. Teplárna CTZ a radnice aktuálně čekají na studii odborníků z Vysokého učení technického Brno. Nejlíp by zřejmě z uvažovaných variant  vycházela bioplynová stanice, avšak to je nereálné vzhledem k místu, kde se areál CTZ nachází.  Přechod na čistý plyn je podle mého top varianta, a to především z hlediska umístění teplárny a vlivu na životní prostředí. Společně se zástupci Čistého Hradiště jsme probrali všechny tři možné varianty výměny tepelného zdroje (plyn, spalovna, bioplynová stanice) a bavili jsme se o nich i v širších souvislostech. Je třeba vzít v potaz zátěž nejen finanční, ale i například hlukovou, včetně dopravní infrastruktury.

Závěrem jsme se dohodli, že budeme na tomto tématu dále spolupracovat a rozdali jsme si dílčí úkoly. 

František Elfmark,
Jaroslav Ševčík,
Piráti UH.
